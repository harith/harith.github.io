---
layout: post
title: పెళ్ళా!? … "పెళ్ళి" సార్ 
date:   2015-01-27
categories:
    - life
    - telugu
excerpt: భోజనానికి కష్టమైపోతోంది. ఇల్లు చూసుకోవటానికి కూడా ఎవ్వరూ లేరు
---

<section class="tac video-container">
<img class="custom-thumbnail" src="/img/pella.png" width="560" height="315" style="cursor: pointer;"/>
<iframe class="embedded-video" style="display: none; margin: auto;" width="560" height="315" src="//www.youtube.com/embed/mf7sk4IydGo?start=660&end=664&autoplay=1&rel=0&amp;controls=0&amp;showinfo=0" frameborder="0" allowfullscreen></iframe>
</section>


మీరు ఊహించింది నిజమే. అది విషయం.
{: .tac}

---

## అసలేంజరిగింది?

పెద్ద కథ ఏమీ కాదు. 

తప్పించుకు తిరుగువాడు ధన్యుడు సుమతీ అన్నాడు బద్దెన. అన్నాడు కదా అని ఒక రెండేళ్ళు ఇంట్లోవాళ్ళకి సాకులు చెప్పి స్లిప్ ఇచ్చాను. తరువాత కారణాలు దొరక్క కృంగిపోయాను. ఆ దుఃఖంతో ఒకరోజు office లో నిద్రపోతుంటే, శ్రీకృష్ణుడు కలలోకి వచ్చి …

> పుట్టినవాడు పెళ్ళి చేసుకోక తప్పదు, పెళ్ళి చేసుకున్నవాడు బాధపడక తప్పదు. అనివార్యామైన ఈ విషయముగూర్చి శోకింపతగదు

అని ఘంటసాల గొంతుతో సంధర్భోచిత శ్లోకం చేప్పాడు.

పళ్ళూడగొట్టుకోవటానికి ఏరాయైతే ఏంటిలే అని చివరికి సరేనన్నాను. మరుక్షణం మావాళ్ళు గ్రహాలూ విగ్రహాలూ చూసి, విపరీతమైన గణాంక విశ్లేషణ చేసి “ఇదిగోరా, ఈ అమ్మాయికీ నీకూ 80% కలిసింది, పెళ్ళి చేసుకో” అన్నారు. అప్పటికి ఇంకా **Interstellar** రాలేదు కానీ, చూసివుంటే …

> You're telling me it takes two numbers to measure your own ass but only one to measure my future?<sup> <sup>paraphrased</sup></sup>

అన్న *Cooper* మాటలని 80% అని నిర్ధారించిన ఆ జగదాంబచౌదరిగాడిని అడిగేవాడిని. జ్యోతీష్యంతో నిస్సంకోచంగా ఏకీభవించేవారిని ఇప్పటికీ ఈ ప్రశ్న అడగాలనుంది. కానీ పాములకి పిచ్చివాళ్ళకి ఎంత దూరంగా ఉంటే అంత మంచిదని ఆ పుట్టలో నేను వేలు పెట్టదలుచుకోవట్లేదు.

అందుకే అన్నీ పక్కన పెట్టి ఆచరణాత్మకత వైఖరితో చీకట్లో బాణం వేసాను. మావాళ్ళు నిట్టూర్చి ఆనందతాండవం చేసారు.

---

## ఏం జరుగుతుంది?

పూర్తిగా బోధపడటంలేదు.

అంగీకరించిన పరిస్థితులు ఏమైనా, తీసుకున్న నిర్ణయాలకు కారణాలు ఎన్నైనా … పెళ్ళి మాత్రం ఒక పెద్ద ‘coin toss’. పాతికేళ్ళ అనుభవాల సమాహారంగా నిర్మితమయిన ఒక మనిషి సంక్లిష్ట మనస్తత్వాన్ని పూర్తిగా అర్థం చేసుకోవడం ముప్పై నిమిషాల పెళ్ళిచూపుల్లొ ఎంత కష్టమో, మూడేళ్ళ పరిచయంలోనూ అంతే కష్టం. అర్థం చేసుకున్న మనస్తత్వం రూపాంతరం చెందదనే విశ్వాసంతో ముందుకి వెళ్ళటం మూర్ఖత్వం.

> Change is the only constant in life. And acceptance is a precondition to change.

భవిష్యత్తులో స్వాభావికంగా ఉన్న అనిశ్చితిని అంగీకరించి, వివాహ వ్యవస్థపై నమ్మకముంచి, నేను చేయగలిగినది చేద్దామని తీర్మానించుకున్నా. అందుకే, పదేళ్లగా తిన్న pizzaల ప్రతిఫలంగా పేరుకుపోయిన కొవ్వుని కరిగించే ప్రయత్నంలో అప్పుడప్పుడు రోడ్ల మీద పడి పరిగెడుతున్నా.

ప్రస్తుతం ఇంట్లో అందరూ విపరీతంగా కంగారుపడుతూ పనులు చేస్తున్నారు. ఇల్లంతా కృష్ణవంశి సినిమాలో లాగా కళకళలాడుతుంది. నాకు మాత్రం ఇన్నాళ్ళ తరువాత గందరగోళానికీ సందడికీ ఉన్న వ్యత్యాసం అర్థమవుతుంది.

---

## ఏం జరగబోతుంది?

_నా పెళ్ళి._

Football season, IPL season లాగా, ఇది wedding season అనుకుంటా. మందితో పాటు మనమూ అన్నట్టు తెలిసినవాళ్ళు చాలామంది పొలోమని పెళ్ళిళ్లు చేసుకుపోతున్నారు. ఏదైతేనేం, అదే వరదలో నేనుకూడా కొటు్టకుపోతున్నా. బహుశ వరదలో కొట్టుకుపోవటమనే వాఖ్యాన్ని ఆనందంతో చెప్పే సంధర్భం ఇదొక్కటేనేమో. నిశ్చయమైన ఈ ఐదు నెలల్లో ఏం జరిగిందో, ఏం జరుగుతుందో అర్థమయ్యేలోపలే జరగబోయే వివాహం దగ్గరికి వచ్చేసింది.

ఇకపై కొత్త అనుభవాలు, కొత్త బాధ్యతలు, బంధుమిత్రుల ఆశీస్సులతో … సరికొత్త జీవితం. బాగుంది.

<script>
var thumbnail = document.querySelector('.custom-thumbnail');
var video     = document.querySelector('.embedded-video');
thumbnail.addEventListener("click", function(e) {
    this.style.display = "none";
    video.style.display = "block";
});
</script>
